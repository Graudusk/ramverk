---
---
Redovisning kmom02
=========================

####Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

Jag har jobbat med enkla lösningar för webbapplikationer som använde sig av delar från MVC-begreppet. Till exempel delade vi upp all html-kod i vyer, vi hade en primitiv router som dirigerade klienten till rätt funktion eller sida samt så hade vi en kodfil som skötte databasfrågor och business logic.

I lektionen kmom02 förklarade Mikael grundligt vad begreppet innebär och sedan har jag googlat runt på begreppet och läst, främst på wikipedia, om vad det innebär.

Den främsta fördelen med kontroller/modell-uppdelningen anser jag vara att koden blir lättförståelig och läsbarheten ökar. Det blir lättare att jobba i ett team om man kommer överens om en standard och ifall koden är lättöverskådlig blir det lättare för nya programmerare att sätta sig in i koden. Främst för egen del blir det lättare att koda när man har en logik bakom sin kod och delar man upp koden till sin plats får man mer lugn och ro i huvudet när man ska gå igenom koden.

####Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

SOLID är en akronym av fem designprinciper som tillämpas inom objektorienterad programmering för att underlätta läsbarhet, användbarhet och flexibilitet. Principerna tillämpas på klasser och kodfiler på ett kodprojekt för att hålla en sammanhängande standard och logik i kodfilernas struktur och samverkan. Resultatet av tillämpandet av principerna ska vara en mer enhetlig konstruktion av klasser och kod som gör den mer lättförstådd, lättunderhållen och justerbar.

Jag såg på Mikaels föreläsning om SOLID-begreppet, Gareth Ellis föreläsning [Introduction to SOLID](https://www.youtube.com/watch?v=86Tt2pW9pv4) och [wikipedia-artikeln om SOLID](https://en.wikipedia.org/wiki/SOLID).

####Har du någon erfarenhet av designmönster och kan du nämna och kort förklara några designmönster du hört talas om?

När jag läste igenom listan med designmönster på sidan [https://en.wikipedia.org/wiki/Software_design_pattern](https://en.wikipedia.org/wiki/Software_design_pattern) så kände jag igen [Prototype pattern](https://en.wikipedia.org/wiki/Prototype_pattern). På arbetsplatsen jag jobbade på tidigare använde vi oss mycket av skeletons av html-komponenter för att skapa innehåll på sidan. Utöver det är det inga andra jag har erfarenhet av förutom att några har nämnts i BTH-kurser.

####Vilket ramverk valde du att studera manualen för och fann du något intreesant?

Jag studerade manualen för Symfony och jag slogs av att det inte verkade alls komplicerat utan såg ut som om det vore ungefär som anax-klasser fast lite annorlunda uppbyggt. Hade utan problem kunnat ta till mig detta och arbeta i det. Jag är lite tveksam till att jobba inom ramverk eftersom att det inte känns som att jag kan skriva kod som jag vill eller bygga klasser på mitt sätt. Att förhålla sig till hur någon annan har bestämt hur en kod ska användas när man inte behöver det känns dumt.

####Vilken är din TIL för detta kmom?

Jag har lärt mig mycket om designmönster och kodkonventioner. Också hur många andra sätt det finns att skriva kod och argumenten bakom de olika sätten. Det har gett mig ny grund att bygga vidare på att bestämma det bästa sättet för mig att arbeta på. 
