---
---
Redovisning kmom01
=========================

####Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.

Vid första anblicken kändes sidan svåröverskådlig och svår att ta till sig. Jag såg många termer och ord jag inte kände igen först men jag förstod vad det mesta handlade om. När jag läser allt närmare känner jag att jag har en lös förståelse för det mesta, men inte har jag koll på allt. Det mesta av det jag kände till om PHP innan jag började på programmet känns redan förlegat. Jag kände till grunderna samt lite om säkerhet, PDO och annat.

I och med kurserna i PHP i programmet har jag befäst kunskapen jag hade och lärt mig mer om best practices och varför man skriver PHP som man gör. Men när jag läser sidan inser jag att jag kan det mesta på ytan men inte har någon som helst uppdaterad spetskunskap inom någon speciellt inom PHP. Jag kan syntaxen utantill och kan felsöka koden på nolltid, men har ingen större kunskap om PHPs beståndsdelar, ramverk eller serverhantering. Så min slutsats är att jag ändå har en bra och stabil grund att bygga en bred kunskap inom PHP men att jag behöver aktivt söka kunskapen och läsa mer och hålla mig uppdaterad.

####Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?

Resultatet från undersökningen blev att Laravel fortfarande verkar ligga i topp som i undersökningen 2014 och andel % har till och med ökat för Laravel och ligger närmare 50% i vissa undersökningar.

Codeignite ligger över Phalcon i vissa undersökningar och Phalcon finns inte ens med i top 5 i vissa andra. Alla undersökningar har olika resultat så jag kan inte göra ett 100% korrekt slutsats annat än att Laravel verkar vara det överlägset mest populäraste ramverket än idag.

_Källor_:

* [https://lunarpages.com/most-popular-php-frameworks-of-2018/](https://lunarpages.com/most-popular-php-frameworks-of-2018/)
* [https://www.dunebook.com/php-frameworks-2018/](https://www.dunebook.com/php-frameworks-2018/)
* [https://www.techjeny.org/top-5-php-frameworks/](https://www.techjeny.org/top-5-php-frameworks/)
* [https://www.dailyrazor.com/blog/best-php-frameworks/](https://www.dailyrazor.com/blog/best-php-frameworks/)
* [https://coderseye.com/best-php-frameworks-for-web-developers/](https://coderseye.com/best-php-frameworks-for-web-developers/)

####Berätta om din syn/erfarenhet generellt kring communities och specifikt communities inom opensource och programmeringsdomänen.

Konflikter och kontroverser

Det verkar vara en community med en del konflikter och kontroverser mellan användarna. Det kan förmodligen vara svårt att komma till slutsatser och ta beslut inom open-sourcevärlden där ingen riktigt har exekutiv ställning eller bestämmanderätt. Eli White nämnde otaliga omröstningar och tal om uteslutningar från communityn och det verkar tära på den mängd arbete som går att lägga ner på utvecklingen.

Detta är en hel värld som jag inte är engagerad inom tyvärr och jag visste inte om att medlemmarna var så passionerade och brann så mycket för PHP.

Jag förstår att det är viktigt att kommunicera mellan användargrupperna och studenter. Vi är isolerade och om vi inte hittar information på egna vägar uppfattar vi allt som vi lär oss som det bästa eller det enda sättet. Förhoppningsvis är det ingen som har den metoden men det verkar vara inom PHP-communityn som den mesta av utvecklingen och framstegen inom PHP görs och att vara en del av den skulle vara en fördel för oss PHP-utvecklarstudenter. Inte minst för framtiden om detta är ett fält inom IT som man ska jobba med.

####Vad tror du om begreppet “en ramverkslös värld” som framfördes i videon?

Ramverk kändes för mig förut, när jag endast kodade i basic php och hade mitt eget "framework" för webbapplikationen jag jobbade med, som stort och komplicerat. Jag kände att det skulle vara jobbigt och svårt att ta till mig ett ramverk. Jag använde några bibliotek för bildhantering, uppladdning o.s.v. men band ihop alltihop själv utan något yttre ramverk.

När jag lyssnade på föredraget av Michael Cullum förstod jag väldigt tydligt vad han menade om att jobba med bibliotek, en verksamhetslogik och ett klister för applikationen. Som utvecklare känns det fel att använda och installera ett helt ramverk för att få funktionaliteten hos en eller kanske två av ramverkets bibliotek. Då vill man hellre använda biblioteken än hela ramverket och knyta in dem i sitt eget ramverk. Det är så jag hellre skulle arbeta med applikationer och jag tror att det stämmer för många andra.

Att vara "Framework agnostic" är också en vettig approach eftersom att olika arbetsgivare har olika miljöer och krav så att kunna ta till sig olika ramverk och vara öppen är absolut en fördel. Att vara för fast i ett ramverk gör en lite lat och man glömmer bort hur det fungerar utanför ramverket.

####Hur gick det att komma igång med din redovisa-sida?

Det gick fort och smärtfritt. Det gick lätt att starta upp och ställa in allt som hade med ramverket att göra. Less-filerna fick jag på plats och lyckades kompilera till färdiga css-filer som går att välja i styleväljaren. 

####Några funderingar kring arbetet med din kontroller?

Jag hade svårt att bestämma mig för hur JSON-API:t skulle fungera. Det stod i uppgiftsbeskrivningen att man skulle ha möjlighet att posta en ip-adress till sidan och få ett svar i json-format. Jag implementerade det och testade i Postman, vilket fungerade utmärkt. När jag sedan skulle göra test-routes med json-svar fick jag problem.

Jag kunde inte göra länkar som postar till adressen utan jag fick lov att göra en action för GET och en för POST till json-controllern. Så nu fungerar både get och post för att få ut json-svar. Man kan använda formuläret och där använda alternativet json som data-format för att få ut json som svar.

Konceptet med controllers av den typen vi gjorde i det här kursmomentet var inte ett nytt koncept för mig. Så det gick bra att komma igång med arbetet där. Det jobbiga var som sagt att lista ut hur json-delen skulle fungera.

####Vilken är din TIL för detta kmom?

Jag lärde mig massvis med saker. En sak är att jag fick mycket allmän information om php och fått reda på allt man kan göra med php och olika komponenter som jag inte hade riktig koll på. Också hur man använder en php controller som en REST api-server lärde jag mig.
