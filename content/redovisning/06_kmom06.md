---
---
Redovisning kmom06
=========================


####Hur är din syn på modulen anax/htmlform och det koncept som modulen försöker lösa?

Eftersom att formulären, hantering av formulärets värden vid utskrift och POST-hantering av formuläret tog ungefär en minut att skapa och sedan anpassa, jämfört med kanske 10 gånger så lång tid att göra om formulär, routes o.s.v. från scratch, är jag väldigt glad att vi jobbade med htmlform för att sätta upp bokhanteringen. Det frigör mycket tid för mig som utvecklare och låter mig lägga mer tid på andra områden i koden.

Självklart krävs det att jag förstår koden i modulen för att kunna använda den lika säkert som om jag skulle skriva all formulärhantering med vanlig PHP-kod eller skapa egna routes och models, sedan var det en guide jag följde som gick igenom alla segment steg för steg.

####Kan du hitta liknande lösningar när du tittar på andra ramverk?

I Laravel hittade jag väldigt lite angående formulär på den senaste versionens dokumentation. Däremot fann jag ganska mycket om html-generering samt formulärhantering på dokumentationen för [Laravel 4.2](https://laravel.com/docs/4.2/html). Jag vet inte ifall detta fortfarande är aktuellt för nuvarande version.

Det jag fann för formulärhantering i senaste versionen är templating-verktyget [Blade](https://laravel.com/docs/5.7/blade#forms) som underlättar för skapande av formulär. Det finns också moduler i Laravel för routing och formulärvalidering.

I Symfony hittade jag en komponent [Form](https://symfony.com/doc/current/components/form.html) som skapar formulär och hanterar validering hos POST.


####Berätta om din syn på Active record och liknande upplägg, ser du fördelar och nackdelar?

Jag gillar upplägget och tycker om att använda mig av sådana verktyg och jag ser inte heller några direkta nackdelar med det. Att jobba med MySQL i PHP där man skriver in en query där man ersätter parametrarna med ? känns inte PHP-aktigt (som pythoniskt fast för PHP) och det här sättet att göra SQL-frågor känns mer i linje med arbetssättet som man annars har med PHP.

En liten nackdel är väl som vanligt att man kan glömma bort hur man skriver en faktiskt query i ren MySQL, men syftet är ju inte här att kunna MySQL utantill utan att underlätta för sig själv när man kodar.

####När du undersökte andra ramverk, fann du motsvarigheter till Active Record och hur såg de ut?

Jag fann ingenting om tekniker liknande active record i Symfonys dokumentation och enligt sidan om [Active record pattern på wikipedia](https://en.wikipedia.org/wiki/Active_record_pattern#PHP) använder sig Symfony av Data mapper pattern istället. Vad jag kan läsa mig till verkar det påminna om Active record men använder sig inte av en klassrepresentation av databasen och är inte lika kopplad till databasen.

[Laravel Eloquent](https://laravel.com/docs/5.7/eloquent) däremot använder sig av Active Record pattern för sina data-anrop och query-building. Den modulen de använder sig av liknar väldigt mycket den som jag gjorde i Anax-modulen för query-building.

####Vad tror du om begreppet scaffolding, ser du för- och nackdelar med konceptet?

Precis som med htmlform-modulen gillar jag att jag inte behöver uppfinna hjulet igen varje gång jag ska skapa en ny webbsida. Jag märkte speciellt av det när jag skulle göra databas-projektet eller mitt individuella projektarbete i höstas. Jag fick lov att skriva om alla mina databastabeller och stored procedures för hand i ddl.sql.

Där hade det kommit väl till hands att ha någon form av automatgenererad kod eller bara använda sig av något gränssnitt för att prata med databasen. Det hade gått mycket fortare då att få upp databasdelen av webbsidan.

Jag tycker inte att man bör förlita sig alltför mycket på scaffoldingtekniker, speciellt inte om man inte är helt säker på exakt vad skriptet eller installationen gör samt skapar för filer åt en. Det är en tydlig källa till många fel som kan uppstå om man inte vet vad ens kod innehåller.

####Hittade du motsvarighet till scaffolding i andra ramverk du tittade på?

[Laravel Eloquent](https://laravel.com/docs/5.7/eloquent) tycker jag kan räknas som en scaffolding-teknik eftersom att den genererar ett gränsnitt som går snabbt att börja arbeta med och kräver lite konfigurering från användaren. När det gäller att scaffolda fram ett skelett eller färdiga html-vyer finner jag ingenting som specifikt gör det i Laravels dokumentation men några paket på packagist som möjliggör sådan funktionalitet i en Laravelinstallation.

Jag gick in på dokumentationen för [Yii](https://www.yiiframework.com/doc/guide/2.0/en) och hittade en modul kallad [Gii](https://www.yiiframework.com/doc/guide/2.0/en/start-gii) som scaffoldar fram CRUD-kod och färdiggenererade sidor med bootstrap. Det ger en snabb väg till att få sidor med grundläggande funktionalitet snabbt och enkelt som också ser hyfsat proffsigt ut.

####Hur kan man jobba med enhetstestning när man scaffoldat fram en CRUD likt Book, vill du utvecklar några tankar kring det?

Jag är inte helt säker på ifall det tillför några ytterligare problem till hur man ska testa sin kod. Men jag tror att man borde göra en mockup av en tabell och köra CRUD:ens alla olika metoder på den tabellen för att se till att ens data inte ändras utanför den faktiska användningen.

Det kan också vara viktigt, tänker jag, att testa ens CRUD som man scaffoldat fram med hjälp av någon annans kod för att vara säker på att den fungerar så som man förväntar sig. Det är alltid en risk att föra in en utomstående modul för att lösa ett problem, det kan lika gärna skapa ett nytt eller helt tvingar en att bygga om koden för att passa hur modulen fungerar.

####Vilken är din TIL för detta kmom?

Att använda ett verktyg som Querybuilder var nytt men jag förstod principen ganska snart och känner att jag kommer att använda liknande verktyg i fortsättningen därför att jag gillade arbetssättet.

Också Active record pattern var ett bra designmönster som fungerar väldigt bra med PHP-applikationer och speciellt den typer av webbsidor vi har byggt i den här kursen.
